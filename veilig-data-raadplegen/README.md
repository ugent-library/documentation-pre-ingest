---
description: Het materiaal wordt op een veilige manier geraadpleegd
---

# Veilig data raadplegen

Het uitlezen van een fysieke digitale drager of digitale bestanden vanaf een online dienst of server is niet zonder risico's. Het nemen van een aantal voorzorgen is belangrijk vooraleer het materiaal een eerste maal wordt ingekeken op het werkstation.

## Dataverlies

Onvoorziene schrijfacties op de fysieke drager kunnen voor gegevensverlies zorgen:

* Het aansluiten van een fysieke drager kan het besturingsysteem onbedoeld informatie op het niveau van het bestandssysteem overschrijven: permissies, gebruikersinformatie, create/last modified timestamps,...&#x20;
* Besturingsystemen schrijven soms automatisch verborgen bestanden weg bij het openen van een folder bv. \`\`\`sdf\`\`\`&#x20;
* Bij het openen van bestanden in programma's kunnen deze de bestanden zelf overschijven. Bijvoorbeeld, sommige bestandsformaten voorzien het inkapselen van metadata (bv. EXIF, Microsoft Office formaten,...). Bijvoorbeeld, sommige programma's converteren oudere versies van een bestandsindeling naar een nieuwere versie.
* Door een menselijke fout kunnen bestanden per ongeluk worden verwijderd of overschreven.

Om data verlies te vermijden worden fysiek dragers geraadpleegd in **read only** modus. Afhankelijk van de drager wordt het technisch onmogelijk gemaakt om schrijfacties uit te voeren.

## Virussen en malware

Het aangeleverde materiaal kan altijd virussen en / of malware bevatten. Ook al kennen we de afkomst van een digitale drager of digitale bestanden, er is geen sluitende garantie dat het uitlezen van het materiaal ook veilig kan gebeuren.

* Virussen kunnen data aanpassen of verwijderen, of het gedrag van je computer aanpassen.
* Malware kan gevoelige gegevens stelen en doorsturen naar kwaadwillige actoren.
* Ransomware kan je de toegang tot je computer ontzeggen.

De eerste stap na het voorzien van toegang tot het digitale materiaal is het uitvoeren van **een virus & malware controle** om ge√Ønfecteerde bestanden te identificeren en in quarantaine te plaatsen.
